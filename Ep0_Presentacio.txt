EmPodCat, el podcast d'urgències i emergències mèdiques en català.

Hola, benvingudes a l'EmPodCat,

l'espai per conversar de les urgències i emergències sanitàries,

conduït per en Xavier Basurto i en Albert Homs.

Hola, bon dia. Jo sóc en Xavier Basurto,

que sóc metge d'urgències de l'Hospital de Figueres

i autor del blog d'Urgem.cat,

que també ens podeu sentir i veure a Twitter.

A Twitter som arroba Urgem.cat i també a Facebook.

Jo sóc l'Albert Homs,

infermer d'urgències i emergències

a l'Hospital Transfronterer de Cerdanya

i a la Unitat de Suport Vital Avançada del territori.

Tinc un lloc web, un blog, que es diu emermedpirineus.eu

i també el mateix nom a can Twitter

i em trobareu també el fedivers a mastodont.cat,

arroba emermedpirineus, arroba mastodont.cat.

I per què un pòdcast?

Bé, el format pòdcast és molt còmode.

Et permet aprendre mentre estàs fent altres coses

que no requereixen atenció plena.

Pots estar desplaçant-te i escoltant un programa de ràdio,

pots estar feinejant per l'hort i escoltar un programa d'àudio

i també és molt útil per la repetició espaiada,

un concepte que ja havies après,

doncs l'escoltes més tard, més endavant,

el tornes a llegir més tard, més endavant

i et permet fixar més la informació que tenies.

I a més a més, ara tothom té un podcast

i no podia ser que no hi hagués un podcast en català d'aquesta temàtica.

Molt bé, doncs mentre vosaltres aneu caminant, corrents o conduint,

doncs nosaltres anirem parlant de temes d'interès

per les, relacionats amb les urgències i les emergències mèdiques,

tant intrahospitalàries com extrahospitalàries,

que habitualment seran continguts que tant l'Albert com jo

hem anat publicant als nostres blogs i a les xarxes socials

i esperem, si la feina ens ho deixa,

doncs poder fer un podcast un cop al mes.

Ens podeu trobar en els llocs habituals,

a través dels nostres blogs, a Instagram, a Telegram, a Twitter

i a les diferents plataformes ens podreu veure i baixar-vos els podcasts.

Xavi, has dit lo de conduïm, que ens escoltin mentre condueixen,

cuidado, que això prometen ser episodis especialment soporífers.

Ah, bueno, home, no, tio.

O no.

Home, no.

I si us agrada aquesta iniciativa o la trobeu interessant,

ens podeu deixar els vostres m'agrada a qualsevol de les plataformes de pòdcast

on publiquem o a les xarxes socials.

Podeu aprofitar per subscriure-us-hi i difondre aquest nou projecte en llengua catalana.

I si voleu participar, sereu molt benvingudes i benvinguts.

Ens agradaria sentir altres veus i accents de parla catalana.

Esperem que aquest pòdcast us serveixi per aprendre

i, si us serveix per dormir, també és ben aprofitat.

Vinga, ens veiem a la propera.

