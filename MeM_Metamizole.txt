Parlarem d'una nova recomanació del Menys és Més, en aquest cas volíem parlar del metamizole en el tractament de la febre i del dolor agut.

La justificació d'aquesta recomanació és perquè el 2012 a Catalunya es prescrivien un milió d'envasos i el 2017 ja són dos milions d'envasos que es prescriuen.

D'un medicament que en molts països, com per exemple al Regne Unit, Dinamarca, Noruega, Suècia, Estats Units, Canadà, Austràlia i altres països, és un medicament que no està ni comercialitzat.

Per què?
Doncs perquè no hi ha guies de pràctica clínica, no hi ha assajos clínics que demostrin que aquest medicament sigui superior a qualsevol altre pel tema del dolor o de la febre.

Al contrari, són medicaments que tenen uns efectes secundaris o adversos importants, com per exemple l'anafilaxi aguda o les discràcies sanguínies, com és ara l'agranulocitosi, l'anèmia aplàsica i la pancitopènia.

Aquests fets, que no hi hagi un recolzament científic i els efectes secundaris, i a més a més que tinguem algun medicament que sí que són de primera línia i que serveixen per això, com el paracetamol, l'ibuprofèn o el naproxèn, per exemple, fan que la recomanació de l'Essencial, en aquest cas, sigui que no fem servir aquest medicament, el metamizole, pel dolor i per la febre, com a primera línia.

El podem fer servir si ens fallen els de primera línia, però no com a primera línia, i això és la recomanació de l'Essencial que us volíem fer en aquest episodi de l'Empodcat.
