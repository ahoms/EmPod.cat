Menys és més, la secció de bones pràctiques de l'EmPodCat.

Avui volia parlar també d'un altre Essencial que va relacionat amb les proves complementàries i concretament sobre la radiografia d'abdomen simple.

I parla dels pacients que venen urgències amb dolor abdominal agut doncs de no fer de forma sistemàtica la típica placa d'abdomen que ens aporta poca informació.

Sabem que els pacients amb dolor abdominal poden ser el 5-10% de tots els pacients que consulten amb un servei d'urgències i sabem que la radiografia d'abdomen simple té molt poca capacitat diagnòstica si tu no saps ja exactament què estàs buscant.

És a dir, en poques vegades una radiografia d'abdomen ens farà canviar el diagnòstic o tractament que li posem.

A més a més, té el problema de la radiació.

La radiació d'una radiografia d'abdomen és 35 vegades la que pugui fer una radiografia simple de tòrax.

Per tant, si sabem que no ha de portar grans canvis en el diagnòstic i en el tractament, doncs potser que ho limitem una miqueta i no fem una radiografia d'abdomen a tot pacient que ve amb dolor abdominal.

De fet, aquesta recomanació de l'Essencial es basa en unes recomanacions de la Societat Catalana de Radiologia i de la Societat Catalana de Medicina d'Urgències i Emergències.

I ens adiu amb les quatre ocasions en què sí que de forma sistemàtica està recomanat, perquè sí que et pot ajudar a sapiguer què té el malalt o què li pots fer.

I són: en el malalt que ve per dolor abdominal agut i sospites una oclusió intestinal o que sospites una perforació d'una víscera buida o que té un còlic nefrític i en casos també, per lo que t'expliqui el malalt, que sospitis un cos estrany.

En aquestes quatre ocasions, doncs sí que tranquil·lament pots demanar una radiografia simple d'abdomen i et pot ajudar.

Amb la resta de situacions, doncs no és que no la puguis demanar, però no està recomanat de forma sistemàtica.

I això és la recomanació de l'Essencial que us volíem explicar en aquest episodi.

